# HTML

### İçindekiler
* [EN ÇOK KULLANILAN ETİKETLER](https://github.com/GrkmAyarkan/NOTLAR/blob/main/HTML.md#eti%CC%87ketler-en-%C3%A7ok-kullan%C4%B1lan-etiketler)
  - [HTML Etiketi](https://github.com/GrkmAyarkan/NOTLAR/blob/main/HTML.md#html-etiketi)
  - [HEAD Etiketi](https://github.com/GrkmAyarkan/NOTLAR/blob/main/HTML.md#head-etiketi)
  - [BODY Etiketi](https://github.com/GrkmAyarkan/NOTLAR/blob/main/HTML.md#body-etiketi)
  - [!DOCTYPE html Etiketi](https://github.com/GrkmAyarkan/NOTLAR/blob/main/HTML.md#doctype-html-etiketi)
  - [H Etiketi (Başlık)](https://github.com/GrkmAyarkan/NOTLAR/blob/main/HTML.md#h-etiketi-ba%C5%9Fl%C4%B1k)
  - [P Etiketi (Paragraf)](https://github.com/GrkmAyarkan/NOTLAR/blob/main/HTML.md#p-etiketi-paragraf)
  - [BR Etiketi (Satır Atlama)](https://github.com/GrkmAyarkan/NOTLAR/blob/main/HTML.md#br-etiketi-sat%C4%B1r-atlama)
  - [A Etiketi (Linkleme)](https://github.com/GrkmAyarkan/NOTLAR/blob/main/HTML.md#a-etiketi-linkleme)
  - [UL - OL - Li Etiketi (Liste Etiketi)](https://github.com/GrkmAyarkan/NOTLAR/blob/main/HTML.md#ul---ol---li-etiketi-liste-etiketi)
  - [HR Etiketi (Geçiş Etiketi)](https://github.com/GrkmAyarkan/NOTLAR/blob/main/HTML.md#hr-etiketi-ge%C3%A7i%C5%9F-etiketi)
  - [STRONG ve B Etiketi (Metin Kalınlaştırma Ve Önem Belirtme)](https://github.com/GrkmAyarkan/NOTLAR/blob/main/HTML.md#strong-ve-b-etiketi-metin-kal%C4%B1nla%C5%9Ft%C4%B1rma-ve-%C3%B6nem-belirtme)
  - [Script Etiketi](https://github.com/GrkmAyarkan/NOTLAR/blob/main/HTML.md#script-etiketi)
  - [BUTTON Etiketi](https://github.com/GrkmAyarkan/NOTLAR/blob/main/HTML.md#button-etiketi)
  - [IMG Etiketi (Resim Etiketi)](https://github.com/GrkmAyarkan/NOTLAR/blob/main/HTML.md#img-etiketi-resim-etiketi)
  - [IFRAME Etiketi](https://github.com/GrkmAyarkan/NOTLAR/blob/main/HTML.md#iframe-etiketi)
  - [Yorum Satırı](https://github.com/GrkmAyarkan/NOTLAR/blob/main/HTML.md#yorum-sat%C4%B1r%C4%B1)
* [BAŞLIK ETİKETLERİNİN KULLANIMI](https://github.com/GrkmAyarkan/NOTLAR/blob/main/HTML.md#ba%C5%9Flik-eti%CC%87ketleri%CC%87ni%CC%87n-kullanimi)
  - [TİTLE Etiketi](https://github.com/GrkmAyarkan/NOTLAR/blob/main/HTML.md#ti%CC%87tle-etiketi)
  - [Style ve Script Etiketleri](https://github.com/GrkmAyarkan/NOTLAR/blob/main/HTML.md#style-ve-script-etiketleri)
    * [Style Etiketi](https://github.com/GrkmAyarkan/NOTLAR/blob/main/HTML.md#style-etiketi)
    * [Script Etiketleri](https://github.com/GrkmAyarkan/NOTLAR/blob/main/HTML.md#script-etiketleri-javascript)
      - [Script Tag Özellikleri](https://github.com/GrkmAyarkan/NOTLAR/blob/main/HTML.md#script-tag-%C3%B6zellikleri) 
      - [Güvenlik (crossorigin ve integrity)](https://github.com/GrkmAyarkan/NOTLAR/blob/main/HTML.md#crossorigin)
      - [src (Farklı Sayfalardaki kodları çekme)](https://github.com/GrkmAyarkan/NOTLAR/blob/main/HTML.md#src)
      - [Link Etiketi](https://github.com/GrkmAyarkan/NOTLAR/blob/main/HTML.md#link-etiketi)
      - [Meta Etiketi (Verilerin Bilgileri Ve Sayfa Yenileme)](https://github.com/GrkmAyarkan/NOTLAR/blob/main/HTML.md#meta-etiketi)
* [Emmet (Kısayollar)](https://github.com/GrkmAyarkan/NOTLAR/blob/main/HTML.md#emmet)
* [Görseller](https://github.com/GrkmAyarkan/NOTLAR/blob/main/HTML.md#görseller)
  - [src="" Kullanımı](https://github.com/GrkmAyarkan/NOTLAR/blob/main/HTML.md#src-kullanımı)
  - [alt="" Kullanımı](https://github.com/GrkmAyarkan/NOTLAR/blob/main/HTML.md#alt-kullanımı)
  - [title="" Kullanımı](https://github.com/GrkmAyarkan/NOTLAR/blob/main/HTML.md#title-kullanımı)
  - [width ve height (yükseklik ve genişlik)](https://github.com/GrkmAyarkan/NOTLAR/blob/main/HTML.md#width-ve-height-kullanımı)
  - [border (çerçeve)](https://github.com/GrkmAyarkan/NOTLAR/blob/main/HTML.md#border-kullanımı)
  - [align Kullanımı](https://github.com/GrkmAyarkan/NOTLAR/blob/main/HTML.md#align-kullanımı)
  - [Görsele Link Vermek](https://github.com/GrkmAyarkan/NOTLAR/blob/main/HTML.md#görsele-link-vermek)
  - [map ve area (Görseldeki belli bir kordinata link verme)](https://github.com/GrkmAyarkan/NOTLAR/blob/main/HTML.md#map-ve-area)
  - [onload Event'i Kullanımı](https://github.com/GrkmAyarkan/NOTLAR/blob/main/HTML.md#onload-eventi-kullanımı)
  - [picture Elementi ile Kullanım](https://github.com/GrkmAyarkan/NOTLAR/blob/main/HTML.md#picture-elementi-ile-kullanım)
* [Linkler](https://github.com/GrkmAyarkan/NOTLAR/blob/main/HTML.md#linkler)
## ETİKETLER (En Çok Kullanılan Etiketler)

### HTML Etiketi
Bu etiket, kendi altında mutlaka `<head>` ve `<body>` etiketlerini barındırmalıdır. Eğer bir HTML dökümanı oluşturmak isterseniz ilk yapacağınız iş bir `<html>` etiketi oluşturmaktır. Ardından HTML etiketi altına `<head>` ve `<body>` etiketlerini yazmalısınız.
```html
<html>   <head></head> 
  <body></body>
</html>
```

### HEAD Etiketi
`<head>` etiketi, site ziyaretçileri tarafından görülmesi gerekmeyen kodları içerir. Bu etiket altına yazılan kodlar genellikle arama motorları ve örümcekler (Crawler veya Spider diye geçer) içindir. Head etiketi altında bütün etiketleri kullanabilmeniz mümkün değil. Kullanabileceğiniz etiketler;
* `<title>` (Bu etiketi kullanmak şarttır)
* `<meta>`
* `<style>`
* `<script>`
* `<noscript>`
* `<link>`
* `<base>`
```html
<html>   <HEAD>
    <title> Sekmede Görülecek İsim </title>
    <meta name="Keywords" content="HTML,Kodluyoruz">
  </HEAD> 
  
  <BODY></BODY>
  
</html>
```

### BODY Etiketi
Web sayfamızda görmek istediğimiz bütün içerikleri `<body>` etiketi altına yazıyoruz. Anlatacağım diğer etiketleri `<body>` etiketi içerisine yazacağız.
```html
<html>   <HEAD>
    <title> Sekmede Görülecek İsim </title>
    <meta name="Keywords" content="HTML,Kodluyoruz">
  </HEAD> 
  
  <BODY>
    Site İçeriği
  </BODY>
</html>
```

### !DOCTYPE html Etiketi
`<!DOCTYPE html>` : Dökümanımızın HTML dilinde olduğunu tarayıcımıza bildiren talimattır. /
`<html lang="en">` : Site içeriğinin dilini belirten etiket, "**en**" yerine "**tr**" yazabilirsiniz.
```html
<!DOCTYPE html> <html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

</body>
</html>
```

### H Etiketi (Başlık)
`<h>` etiketleri başlık etiketleridir. Büyükten küçüğe doğru ilerler;
```html
<h1>
<h2>
<h3>
<h4>
<h5>
<h6>
```
**Not:** HTML otomatik olarak Başlık etiketlerinin öncesine ve sonrasına satır atlatır.

### P Etiketi (Paragraf)
`<p>` etiketi paragraf etiketidir. Sayfa içerisinde oluşturacağımız metinleri `<p>` etiketi ile oluştururuz. \
**Not:** HTML otomatik olarak Paragraf etiketinin öncesine ve sonrasına satır atlatır.
```html
<!DOCTYPE html> <html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h2>Kodluyoruz</h2>
    <p>HTML Etiketleri</p>
</body>
</html>
```

### BR Etiketi (Satır Atlama)
`<br>` etiketi satır atlatma etiketidir ve kapatmaya ihtiyaç duymayan etiketlerden biridir. Atlatmak istediğiniz satır sayısı kadar `<br>` etiketi kullanabilirsiniz. / 
**NOT:** <br> etiketinin farklı kullanımlarını görebilirsiniz. örn.( `<br>`,`<br/>`,`<br />`) Hepsi aynı işlevi yerine getirir.
```html
<!DOCTYPE html> <html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h2>Kodluyoruz</h2> <br>
    <p>HTML <br> Etiketleri</p>
</body>
</html>
```

### A Etiketi (Linkleme)
`<a>` etiketinin en önemli özelliği **href** özelliğidir. Bu etiket ile sayfaları linkleyebiliriz. Etiket içerisine yazılan içerik sayfa üzerinde gösterilecek içeriktir. **href** içine yazılan ise tıklandığında gideceği URL'dir.
```html
<body>
    <a href="https://github.com/GrkmAyarkan">Görkem Ayarkan Github</a>
</body>
```

### UL - OL - Li Etiketi (Liste Etiketi)
`<ul>` ve `<ol>` etiketleri liste oluşturma etiketleridir. Listeyi oluşturduktan sonra içeriğini oluşturmak için `<li>` etiketini kullanıyoruz. /
`<ul>` = "**unordered list**" sırasız liste anlamına geliyor. `<ol>` = "**ordered list**" sıralı liste anlamına geliyor.
```html
<body>
    <ul>
        <li>HTML</li>
        <li>CSS</li>
        <li>JavaScript</li>
    </ul>
    <ol>
        <li>HTML</li>
        <li>CSS</li>
        <li>JavaScript</li>
    </ol>
</body>
```
Roma rakamı:
```html
<ol type="I">
  <li>Javascript</li>
  <li>C#</li>
  <li>Php</li>
</ol>
````
Alfabetik sıralama:
```html
<ol type="A">
  <li>Javascript</li>
  <li>C#</li>
  <li>Php</li>
</ol>
```
Liste elemanlarının başında simge olmaması için:
```html
<ul style="list-style-type:none">
  <li>Çay</li>
  <li>Türk Kahvesi</li>
  <li>Süt</li>
</ul>
```
Farklı simgeler için disc, square, circle değerlerini kullanılabilir:
```html
<ul style="list-style-type:square"> <!--disc, square, circle-->
  <li>Telefon</li>
  <li>Bilgisayar</li>
  <li>Yazıcı</li>
</ul>
```
### HR Etiketi (Geçiş Etiketi)
`<hr>` etiketi konusal bir geçişi temsil eder. Yazı yazarken yeni bir paragrafa başlamaya benzetebiliriz. Varsayılan olarak sayfaya yatay bir çizgi ekler ama bu özelliği değiştirilebilir. Bu etiket kapatılmaya ihtiyaç duymaz.
```html
<body>
    <p>
      Filmin odaklandığı yakın gelecekte yeryüzündeki yaşam;
    </p>
    <hr>
    <p>
      Artan kuraklık ve iklim değişiklikleri nedeniyle tehlikeye girmiştir.
      İnsan ırkı yok olma tehlikesiyle karşı karşıyadır.
      Bu sırada yeni keşfedilen bir solucan deliği, tüm insanlığın umudu hâline gelir.
    </p>
    <hr>
    <p>
      Bir grup astronot-kaşif, buradan geçip boyut değiştirerek daha önce
      hiçbir insanoğlunun erişemediği yerlere ulaşmak ve insanoğlunun
      yeni yaşam alanlarını araştırmakla görevlendirilir.
    </p>
  </body>
```

### STRONG ve B Etiketi (Metin Kalınlaştırma Ve Önem Belirtme)
`<strong>` etiketi bir metinin arama motorlarına önemli olduğunu bildirmek için kullanılır. Kullanıldığı zaman metini kalın yapar. Eğer sadece metini kalınlaştırmak isterseniz `<b>` etiketini kullanabilirsiniz.
```html
<body>
    <h2><strong> Kodluyoruz </strong></h2>
    <p><b> HTML </b> Etiketleri </p>
</body>
```

### Script Etiketi
`<script>` etiketi **JavaScript** kodlarını **HTML** içerisine yazabilmemizi sağlar.
```html
<body>
    <script>
        document.write("Kodluyoruz")
    </script>
</body>
```

### BUTTON Etiketi
`<button>` etiketini buton oluşturmak için kullanırız. Buton üzerine yazmak istediğiniz içeriği etiketin içine yazmanız yeterlidir.
```html
<body>
    <button> Buton </button>
</body>
```

### IMG Etiketi (Resim Etiketi)
Resim eklemek için `<img>` etiketini kullanıyoruz. `<img src=”resim.jpg” alt=”açıklama yazısı” />`, `src=""` kısmına eklemek istediğimiz görselin yolunu yani kaynağını yazmalıyız. Eğer görselimiz ve HTML dosyamız aynı klasörde ise görselin adını ve uzantısını yazmamız yeterlidir. alt="" kısmına görselin açıklamasını yazıyoruz fakat isterseniz boş bırakabilirsiniz. Bu etiket kapanmaya ihtiyaç duymaz.
```html
<body>
    <img src="https://github.com/GrkmAyarkan/NOTLAR/blob/main/images/pixelArt.gif" alt="Görkem Ayarkan" />
</body>
```

### IFRAME Etiketi
Belge içinde belge gösterebilmemizi sağlayan etikettir. Genelde başka bir sitedeki belgeyi kendi sayfamızda göstermek için kullanırız. örn: Youtube'dan bir videoyu sayfamızda göstermek istersek `<iframe>` kodlarını sayfamıza eklememiz yeterli.(video üzerinde sağ tıklayıp yerleştirme kodunu kopyala diyerek **iframe** kodunu kopyalayabiliriz.)
```html
<body>
    <iframe width="789" height="444" src="https://www.youtube.com/embed/dQw4w9WgXcQ" frameborder="0" 
      allow="accelerometer; autoplay; clipboard-write; encrypted-media; gyroscope; picture-in-picture; 
      allowfullscreen></iframe>
</body>
```

### Yorum Satırı
HTML dilinde yorum satırı `<!--` ile başlar `-->` ile biter.
```html
<body>
    <!-- Örnek Yorum Satırı -->
    <!-- 
        2. Örnek Yorum Satırı 
    -->   
</body>
```

## BAŞLIK ETİKETLERİNİN KULLANIMI
##### (`<head></head>` etiketi arasına yazılan etiketler)

### TİTLE Etiketi
"**BAŞLIK**" görevini üstlenir.
```html
<title> GÖRKEM AYARKAN </title>
```
Bu şekilde başlık belirlediğimizde:
* Sekme isminde "**GÖRKEM AYARKAN**" yazdığını görürüz.
* Sayfayı favorilere eklerken görünür.
* Arama motorları sayfanın bu kısmına bakarak siteyi listeler.

## Style ve Script Etiketleri
### Style Etiketi
`<style></style>` etiketleri arasında sayfamızı güzelleştiren, renklendiren belli özellikler tanımlayabiliyoruz. Bu kısımlarda, bir html dökümanında hangi alanın nerede ve nasıl görünmesi gerektiğini tasarlayabiliriz. Belli kuralları olan bu belirteçlere **CSS** diyoruz. \
NOT: HTML dökümanı işlenirken ve görüntülenirken sayfa sırayla işlendiği için her zaman sırasıyla en altta kalan stil belirlemeleri baskın gelecektir.

### Script Etiketleri (JavaScript)
Bu etiketle web sayfalarının, browser yardımıyla çalıştırabildiği kodlar yazabiliriz. Sayfamızı canlandırabilir, hareketlendirebilir her alanda değişiklik yapabiliriz.
#### Script Tag Özellikleri
Eğer script etiketini kullanırken herhangi bir özellik eklemezsek browser sırası geldiğinde doğrudan işlenir. Ve bu kısım işlenmeden sayfa yüklenmeye devam etmez. Bu noktada da async özelliğimiz devreye giriyor. Eğer sayfanın yüklenmeye devam ederken eşzamanlı olarak bu etiketlerle belirlediğimiz scriptlerin de yüklenmesini ve hazırlanmasını istiyorsak, yani bu kısmın asenkron çalışmasını istiyorsak etiketimize bu özelliği ekliyoruz. Herhangi bir değer girmemize gerek yok şu şekilde kullanabiliriz:
```html
<script src="myJavascript.js" async></script>
```
Eğer bu etiketin sayfa yüklendikten sonra yüklenip çalıştırılmasını istiyorsak o zaman async özelliğinin yanına defer özelliğini de eklememiz gerekiyor. Ancak bu iki özellik de yalnızca sayfa harici kaynaktan yani bu HTML içinde yazmadığımız javascripti yüklerken kullanabileceğimiz özellikler. Buna da dikkat etmemiz gerekiyor.

Bu alanın doğru şekilde korunması ve kullanılması için kullanılacak iki özellik vardır. 

#### Crossorigin
Bunlardan biri **Crossorigin**.

crossorigin, HTML’de genellikle <img>, <script>, <link> gibi etiketlerde kullanılan bir özelliktir.
Amaç: farklı bir kaynaktan (domain, port veya protokol) gelen veriye tarayıcının nasıl davranacağını belirtmektir.

Kısaca:
Bir dosyayı (örneğin bir script veya resim) başka bir siteden yüklüyorsan, crossorigin tarayıcıya “bu isteği kimlik bilgileriyle mi, yoksa anonim mi yapayım?” diye söyleyen bir ayardır.
```html
<script src="https://example.com/script.js" crossorigin="anonymous"></script>
```
Üç olası değeri vardır:
* anonymous → Kimlik bilgileri (çerez, token vs.) gönderilmez.
* use-credentials → Kimlik bilgileri gönderilir.
* (boş bırakılırsa) → Tarayıcı varsayılan olarak kimlik bilgisi göndermez.

#### Integrity
İkinci özellik ise **integrity**.

Integrity genellikle crossorigin ile birlikte kullanılan bir HTML özelliğidir ve dosyanın bozulmadığından veya değiştirilmediğinden emin olmak için kullanılır. Tarayıcıya, “Bu dosyanın içeriği şu hash değerine eşit olmalı, değilse yükleme!” demektir. 

Bir CDN’den (örneğin Bootstrap veya jQuery) dosya yüklüyorsan, biri o dosyayı gizlice değiştirirse tarayıcı fark eder ve dosyayı çalıştırmaz.
```html
<script src="https://cdn.jsdelivr.net/npm/bootstrap@5.3.0/dist/js/bootstrap.bundle.min.js"
        integrity="sha384-kenU1KFdBIe4zVF0s0G1M5b4hcpxyD9F7jL+rrZn/t0I3zZVnN0v7l6GCEa8hZsj"
        crossorigin="anonymous"></script>
```
Buradaki integrity değeri (hash) dosyanın SHA384 kontrol özetidir.
Tarayıcı dosyayı indirir → hash değerini hesaplar → bu değer integrity ile uyuşmazsa dosyayı çalıştırmaz.

Özetle:
* **crossorigin** → Dosyayı nasıl isteyeceğini belirler.
* **integrity** → Dosyanın güvenli ve değişmemiş olduğunu doğrular.

#### referrerpolicy
Ayrıca bir diğer etiketimiz de **refreferrerpolicy**. Bu etiket de scripti yükleyeceğimiz zaman, alacağımız kaynağa atacağımız verileri eklemek için kullınılır.
**referrerpolicy**, tarayıcıya hangi “referrer” bilgisini (yani geldikleri sayfanın adresini) başka bir siteye gönderip göndermemesi gerektiğini söyler.

“**Referrer**” = Kullanıcı bir bağlantıya tıkladığında, hedef siteye hangi sayfadan geldiğini gösteren bilgidir.
Ama bazen gizlilik veya güvenlik nedeniyle bu bilgi gönderilmez ya da kısıtlanır.
```html
<a href="https://example.com" referrerpolicy="no-referrer">Example'a git</a>
```
Yaygın değerler:
* **no-referrer** → Hiç referrer göndermez.
* **origin** → Sadece alan adını gönderir (https://mysite.com gibi).
* **strict-origin-when-cross-origin** → Aynı sitede tam adresi gönderir, farklı sitede sadece alan adını.
* **unsafe-url** → Her zaman tam adresi gönderir (en az güvenli seçenek).

### src
HTML sayfamızı oluştururken sayfa içerisindeki kod ne kadar uzun olursa okunması, yazılması ve incelenmesi o kadar zor olur. Bu yüzden kodları farklı sayfalara bölüp kullanmak hem daha kullanışlı hem de daha verimli olur. Bu amaçla **script** etiketinin **src** özelliğini kullanırız. Bu özellikle hem kendi dosya sistemimizde hem de internet üzerinde herhangi bir adreste bulunan kodları kendi sayfamıza ekleyebiliriz.

Örnek olarak kendi dosya sistemimizde, html dökümanımızla aynı dizinde bulunan bir script dosyasını çağırmak için:
```html
<script src="myJavascript.js"></script>
```

Veya bir web sayfasındaki başka bir scripti çağırmak için:
```html
<script src="https://maxcdn.bootstrapcdn.com/bootstrap/3.3.6/js/bootstrap.min.js" integrity="sha384-0mSbJDEHialfmuBBQP6A4Qrprq5OVfW37PRR3j5ELqxss1yVqOtnepnHVP9aJ7xS" crossorigin="anonymous"></script>
```

Son olarak da bu etiketle kullanabileceğimiz type özelliğimiz, yüklenecek dosyanın içeriğinin, browser tarafından nasıl yorumlanması gerektiğini belirtir. Örnek olarak javascript dosyası yüklemek için yüklenecek kodların javascript kodunu belirtmek için şöyle yazabiliriz:
```html
<script type="application/javascript">
document.getElementById("someTestDiv").innerHTML = "This code runs as js";
</script>
```
Ya da Ecmascript için:
```html
<script type="application/ecmascript">
document.getElementById("someTestDiv").innerHTML = "This code runs as js";
</script>
```

### Link Etiketi
<link></link> etiketi de script etiketinin src özelliği ile kullanılması gibi link etiketini de farklı kaynaklardan farklı dosyaları HTML dökümanımıza dahil etmek için kullanabiliriz.

Bu etikette de crossorigin özelliği mevcuttur.

Bu etikette ilişki kurmak istediğimiz dış kaynağı href özelliği ile veriyoruz. Bu özelliğin açılımı Hypertext REFerence şeklindedir. Örnek olarak bir CSS sayfasını HTML dökümanımız ile ilişkilendirmek için şu kodu kullanabiliriz:
```html
<link rel="stylesheet" href="styles.css">
```
href özelliğini hem dış kaynaklardan hem de dökümanımızın bulunduğu dosyadan ilişkilendirme yapmak için kullanabiliriz.
```html
<link rel="stylesheet" href="https://stackpath.bootstrapcdn.com/bootstrap/4.5.2/css/bootstrap.min.css" integrity="sha384-JcKb8q3iqJ61gNV9KGb8thSsNjpSL0n8PARn9HuZOnIxN0hoP+VmmDGMN5t9UJ0Z" crossorigin="anonymous">
```
Bu etiketin önemli özelliklerinden birisi de rel özelliğidir. Bu özellik dış kaynaktaki dosyayı kendi HTML dökümanımıza ne şekilde ilişkilendirmek istediğimizi belirttiğimiz kısımdır. En çok kullanılan değerleri "stylesheet" ve "icon" dur. 
* **stylesheet**: Bu dosya stil dosyasıdır (CSS). Tarayıcıya “Bu link bir CSS dosyasıdır, sayfanın stilini buradan alacaksın” demek için kullanılır. 
* **icon**: Bu durumda tarayıcı, sekmede veya yer imlerinde gösterilecek küçük simgeyi buradan alır.

### Meta Etiketi
Bir veriyle ilgili bilgiler meta bilgiler olarak tanımlanır. İşte HTML dökümanımızla ilgili verilerin olduğu etiketler de meta etiketleridir. Burada vereceğimiz bilgiler sitemizi arama motorlarına, sosyal medyaya ve diğer sitelere tanıtmak ve dökümanımızla ilgili bilgiler vermek için kullanılacak veriler olacak.

* **charset**
Bu özellik web sitesinde kullanılan alfabenin karakterlerini tarayıcı tarafından tanımayı kolaylaştıran etikettir. Latin alfabesi için verilen charset kodu UTF-8 dir.
```html
<meta charset="UTF-8">
```
* **http-equiv**
Browserlar farklı sunuculara istek atarlarken belli bilgileri karşı tarafa gönderirler. İşte bu isteklerin arasında isteğin detaylarıyla ve yöntemiyle ilgili bilgilerin olduğu header'lar bulunur. Biz de dökümanımızda o dökümana ulaşan birisinin browser'inde header alanında bir bilgi tutmak istiyorsak bu meta etiketi özelliğini kullanabiliriz. Örnek olarak charset ile belirttiğimiz özellik HTML5 ile gelmiştir. Daha önceki versiyonlarda ise şu şekilde bir kullanım vardır:
```html
<meta http-equiv="Content-type" content="text/html" charset="UTF-8">
```
Ayrıca refresh başlığını(header) bu meta yardımıyla belirleyerek sayfamızın belli sürede bir yenilenmesini veya belli bir süre sonra başka bir sayfaya yönlendirilmesini sağlayabiliriz.
```html
<meta http-equiv="refresh" content="10;URL=kodluyoruz.html">
```
* **name**
Bu da meta bilgi olarak vereceğimiz bilginin tanımlayıcısıdır diyebiliriz. Örnek olarak sayfamızda en çok geçen harfin ne olduğunu belirteceğimiz bir meta bilgisi yazmak isteyelim:
```html
<meta name="enCokGecenHarf" content="a">
```
Bu şekilde istediğimiz meta bilgiyi sayfamızın başlık etiketleri arasında kullanabiliriz.

## Emmet
Emmet web geliştiricilerinin sıklıkla zamandan tasarruf etmek ve daha hızlı kod yazmak için kullandığı bir eklentidir. Emmet’in temel mantığı, yazılımcıya kodlama yaparken zaman kazandırmasıdır. Anlayacağınız üzere Emmet bazı kısa yollarla basit bir biçimde HTML ve CSS kodu yazmamıza yardımcı olur. Aynı kodu tekrar tekrar yazmanızı engellerken üretkenliğinizi de arttırmış olur. Emmet neredeyse tüm text editörlerinde mevcuttur, bu yüzden onu yüklemenize gerek yoktur. Ama herhangi bir nedenden IDE’nizde mevcut değilse [Emmet.io](https://emmet.io/download) sitesinden indirebilirsiniz.

## Görseller
### `src=""` Kullanımı
Kod bloğundaki `src=""` özelliğine görselin URL ya da dosya adresi belirtilerek resim HTML sayfasına çağırılır. (Resmi webden çağırmak için resmin URL'ini `src=”…”` parametesine eklemek yeterlidir.)
```html
<img src="ornek.jpg"/>
```
Yukarıdaki örnekte resim HTML dosyasıyla aynı dizinde(klasörde) olduğu için direkt adını ve uzantısını yazmak yeterlidir./
(Üst dizine çıkmak için `../` kullanırız. `<img src="../../images/ornek.jpg"/>`, Bu şekilde istediğiniz kadar üst dizine çıkabilirsiniz.)
### `alt=""` Kullanımı
Alt textlerin temel amacı, görüntüleri göremeyen kullanıcılar için metinler sunmaktır. Kullanıcı görseli görüntüleyemez ise (Yavaş bağlantı, src özelliğinde hata vb.) alt özelliği görüntü için alternatif bilgilendirici bir metin içerir.
```html
<img src="../images/kedi.jpg" alt="Yavru Kedi"/>
```
### `title=""` Kullanımı
Title özelliği kullanıcıyı bilgilendirme amacı taşır. Cursor(mouse imleci) ile görselin üzerine gelince bu özelliğe verilen text mesajı görünür. Ek açıklama gerektirecek resimlerde kullanabiliriz. Bilgilendirme amacı taşır.
```html
<img src="../images/kedi.jpg" title="image"/>	
```
### `width` ve `height` Kullanımı
Görsele istenen ölçüleri vermek için **width** ve **height** özellikleri kullanılır. 
* `width` -> **yatay genişlik**
* `height` -> **dikey uzunluk**
### `border` Kullanımı
Görseli belirtilen kalınlıkta çerçeve içine alır.
```html
<img src="resim.jpg" border="3" /> <!-- Görsele 3 pixel kalınlıkta border verir. -->
```
### `align` Kullanımı
Web sayfasında resmin gözükeceği pozisyonu belirlemede align özelliği kullanılır.
HTML’de <img> etiketi için kullanılan eski align değerleri:
* `left` — Resim sola yaslanır, metin sağ tarafında akar.
```html
<img src="resim.png" align="left">
```
* `right` — Resim sağa yaslanır, metin sol tarafında akar.
```html
<img src="resim.png" align="right">
```
* `top` — Resmin üstü, metnin üst hizasına göre ayarlanır
```html
<img src="resim.png" align="top">
```
* `middle` — Resmin orta noktası, metnin orta hizasına göre ayarlanır
```html
<img src="resim.png" align="middle">
```
* `bottom` — Resmin altı, metnin alt satır hizasına göre ayarlanır (varsayılan)
```html
<img src="resim.png" align="bottom">
```
### Görsele Link Vermek
Görsele link vermek için `img` tag'i `a` tag'inin içerisinde kullanılır. Yönlendirilmek istenen yerin **URL**'i `a` tag'inin `href` özelliğine yazılır. Görsel ise `a` tag'inin açıklama kısmına eklenir.
```html
<a href="default.asp">
  <img src="smiley.gif" alt="HTML tutorial" style="width:42px;height:42px;">
</a>
```
### `map` ve `area`
Görselleriniz hyperlink atamanız durumunda görselin tüm alanı link alanı haline dönüşecektir. Görselin herhangi bir yerine tıklanılması durumunda görsel sizi tanımlanan bağlantıya gönderecektir. <img> etiketleri için kullanılan <map> ve <area> etiketleri ile resmin içindeki koordinatlarla belirlediğimiz bir alanı sadece link haline getirebiliriz. Eklediğimiz <area> etiketi kadar belirlenen alanı bir resim üzerinden birçok bağlantıya link verebiliriz.
```html
<img src="plan.png" usemap="#odemelerMap" width="400" height="300">

<map name="odemelerMap">
    <!-- Dikdörtgen alan -->
    <area shape="rect" coords="10,10,150,120"
          href="https://example.com/fatura"
          alt="Fatura Sayfası">

    <!-- Daire alan -->
    <area shape="circle" coords="250,150,50"
          href="https://example.com/abonelik"
          alt="Abonelik Sayfası">

    <!-- Çokgen alan -->
    <area shape="poly" coords="300,10,380,80,310,160"
          href="https://example.com/iletisim"
          alt="İletişim Sayfası">
</map>

```
#### Kısa Açıklama:
* `usemap="#odemelerMap"`
Bu resmin haritasının `map` adıyla bağlantılı olduğunu belirtir.
* `<map name="...">`
Harita alanlarını tanımlar.
* `<area>`
Resim üzerindeki tıklanabilir bölgeleri belirtir.
#### `shape` değerleri:
* `rect` → Dikdörtgen
* `circle` → Daire
* `poly` → Çokgen (çok köşeli alan)
#### `coords` değerleri:
Her şekle göre piksel koordinatları:
* `rect` → x1, y1, x2, y2
* `circle` → merkezX, merkezY, yarıçap
* `poly` → x,y çiftleri
### `onload` Event'i Kullanımı
Bu olay görsel yüklenmesi tamamlandığında çalışacak fonksiyonu belirler. Herhangi bir nedenle görsel yüklenemezse ya da belirtilen adreste resim yoksa fonksiyon çalışmaz.

Aşağıdaki örnekte görsel yüklenmesi tamamlandığında resimYuklendi() fonksiyonu çalışacak ve ekrana Resim Yüklendi. uyarısı JavaScript tarafından bastırılacak.
```html
<html>
    <body>
        <img src="resim.jpg" onload="resimYuklendi()" />
    </body>
    
    <script>
        function resimYuklendi(){
            alert("Resim yüklendi.");
        }
    </script>
</html>
```
### `picture` Elementi ile Kullanım
HTML5 ile gelen picture elementi web sayfamızda responsive image'ler kullanmamız konusunda büyük kolaylıklar sağlıyor. Bir tane img ve birden fazla source içerebilir. picture tagi ekran boyutlarına göre birden çok source kulllanmamızı sağlar bu sayede ekran boyutu değiştikçe farklı image'leri kullanabilirsiniz.
```html
<picture>
    <!-- Ekran genişliği 800px ve üzerindeyse büyük görsel -->
    <source media="(min-width: 800px)" srcset="img/big.jpg">

    <!-- Ekran genişliği 800px altındaysa küçük görsel -->
    <source media="(max-width: 799px)" srcset="img/small.jpg">

    <!-- Tarayıcı picture desteklemezse bu gösterilir -->
    <img src="img/default.jpg" alt="Dağ manzarası">
</picture>
```
#### Nasıl Çalışıyor?
* `source` etiketleri şartlara göre (örn. ekran genişliği) hangi görselin yükleneceğini belirler.
* `img`, en altta geri dönüş (fallback) görüntüsüdür.
#### Örnek Senaryo
* Telefon: `small.jpg` yüklenir
* Bilgisayar geniş ekran: `big.jpg` yüklenir
* Çok eski tarayıcı: `default.jpg` kullanılır

## Linkler













.
